## Link a siti in cui trovare esercizi

Ovviamente il judge del laboratorio di ASD: https://judge.science.unitn.it/

Per iniziare, potete affrontare gli esercizi guidati del sito https://www.hackerrank.com/domains/cpp (in base agli argomenti che si conoscono), che forniscono anche la soluzione.

Per altri esercizi, c'è il sito delle olimpiadi di informatica: https://training.olinfo.it/ che propone un correttore simile al judge del laboratorio.

# Alcuni esercizi

**Input e output (cin e cout)**

1.1) Scrivere un programma che dati in input base e altezza di un rettangolo, calcoli e stampi l'area e il perimetro.

1.2) Scrivere un programma che legga N = 5 numeri interi, li sommi e stampi a video la somma. 

1.3) Scrivere un programma che inserito un numero di 4 cifre, stampi le migliaia, le centinaia, le decine e le unità dalle quali è composto. (E volendo stampi la somma delle cifre del numero).

**If e else**

2.1) Scrivere un programma che, inseriti N = 5 numeri interi, calcola quanti numeri pari sono stati inseriti.

2.2) Scrivere un programma che, inseriti N = 5 numeri interi, stampa a video il maggiore ed il minore.

**Cicli for e while**

3.1) Scrivere un programma che stampi 

  99 scimmie saltavano sul letto una cadde a terra e si ruppe il cervelletto
  
  98 scimmie saltavano sul letto una cadde a terra e si ruppe il cervelletto
  
  ...

3.2) Scrivere un programma che dica se un numero inserito da tastiera è primo.

3.3) Scrivere un programma che, inserito un numero da tastiera, dica quanti divisori ha.

3.4) Scrivere un programma che, inserito un numero N da tastiera, stampi la somma di tutti i numeri da 1 ad N (senza usare formule già conosciute!).


**Vettori (NB: questi esercizi possono essere fatti *anche* senza l'uso dei vettori!)**

Usando i vettori, modificare i precedenti programmi facendo inserire il numero N di interi considerati da tastiera. **Assunzione:** assumiamo che il numero N sia al massimo 1000.

4.1) Scrivere un programma che legga un intero N ed N numeri interi, li sommi e stampi a video la somma.

4.2) Scrivere un programma che legga un intero N ed N numeri interi, poi calcoli quanti numeri pari sono stati inseriti.

4.3) Scrivere un programma che legga un intero N ed N numeri interi, poi stampi a video il maggiore ed il minore.

**Matrici**

5.1) Scrivere un programma che data una matrice, calcoli la somma di tutti i suoi elementi.

## Esercizi consigliati del correttore delle Olimpiadi (per prendere mano col C++ e non fare esericizi banali)

1. [Easy1](https://training.olinfo.it/#/task/easy1/statement)

2. [Easy2](https://training.olinfo.it/#/task/easy2/statement)

3. [Easy3](https://training.olinfo.it/#/task/easy3/statement)

E dopo aver risolto i primi tre esercizi (con 100/100):

1. [Collatz](https://training.olinfo.it/#/task/collatz/statement)

2. [Azioni](https://training.olinfo.it/#/task/luiss_azioni/statement)

3. [Figonacci](https://training.olinfo.it/#/task/figonacci/statement)

4. [Spartizione](https://training.olinfo.it/#/task/figonacci/statement)

5. [Pcollatz](https://training.olinfo.it/#/task/gator_pcollatz/statement)
